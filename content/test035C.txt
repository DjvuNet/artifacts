/*** Page =0= ***/
I POETI GRECI
MSfc
'TI DA
ROMACNoI!

/*** End Page =0= ***/
/*** Page =1= ***/
OMERO
L’ILIADE
VOLUME SECONDO
DAL CANTO XIII AL CANTO XXIV
/
CON INCISIONI DI A. DE CAROLIS
BOLOGNA
NICOLA ZANICHELLI
EDITORE

/*** End Page =1= ***/
/*** Page =2= ***/
L'EDITORE ADEMPIUTI I DOVERI
ESERCITERÀ I DIRITTI SANCITI DALLE LEGGI
Bologna - Stabilimenti Poligrafici Riuniti - IX-19 24

/*** End Page =2= ***/
/*** Page =3= ***/

/*** End Page =3= ***/
/*** Page =4= ***/
Spinti i Troiani cosi' con Ettore, sopra le navi,
Giove qui li lasciò, fra pianti e continuo travaglio ;
ed egli altrove gli occhi fulgenti rivolse, a guardare
lungi, la terra dei Traci che allevan corsieri, dei Misi
prodi a combatter da presso, dei belli Ippomòlgi, che latte
cibano equino, degli Ab!, fra gli uomini tutti i più giusti ;
né verso Troia più volgeva il suo fulgido sguardo,
perché nessuno, certo, pensava, dei Numi d Olimpo,
osato avrebbe dare soccorso ai Troiani e agli Argivi.
Però, cieco il Signore che scuote la terra, non era :
stava a vedetta, mirava stupito lo scontro di guerra,
alto, sovressa la cima più alta di Samo di Tracia
fitta di selve ; e di qui distinta vedea tutta 1’ Ida,
vedeva la città di Priamo, ed i legni d’Acaia.
Quivi era accorso, balzando dal mare ; e pietà degli Achivi
sentia, cosi fiaccati, ardea contro Giove di sdegno.
Giù, senza indugio, balzò dai dirupi del monte, volgendo
rapidi i passi : i monti tremavano eccelsi e le selve
sotto i piedi immortali del Nume che scuote la terra.

/*** End Page =4= ***/
/*** Page =5= ***/
4
ILIADE
20-49
Tre volte il passo spinse, col quarto raggiunse la mèta,
Ege, dov'è per lui costrutta, nel fondo dei gorghi,
l'inclita casa d’oro, che folgora tutta, immortale.
Quivi al carro aggiogò due cavalli dal piede di bronzo,
rapidi al corso, che d’oro avevan le chiome : egli stesso
d'oro le membra tutte recinse, in man prese una sferza
bene costrutta, d’oro, sali sopra il cocchio, e i corsieri
spinse sui flutti. I mostri del mare balzar d’ogni parte,
come appari, dagli abissi, conobbero il loro Signore:
e per la gioia il mare si schiuse : con rapida furia
quelli volavano ; e l'asse di bronzo neppur fu bagnato.
Una spelonca larga, del mare nei bàratri fondi,
s’apre, fra Tènedo ed Imbro tutta irta di rocce. I cavalli
fermò quivi il Signore che scuote la terra, dal carro
li sciolse, e innanzi ad essi, perché si cibassero, pose
l’ambrosia biada, ai piedi li strinse con auree pastoie
che non si frangono o spezzano, acciò che il ritorno del Nume
quivi attendessero ; ed egli si volse all’esercito achèo.
Stretti i Troiani, intanto, che fuoco parevan, procella,
con implacata furia seguiano di Priamo il figlio,
con grida alte e frastuono : speravan le navi d'Acaia
prendere, e, presso quelle, dar morte a quanti eran più prodi.
Ma il Dio che scuote e stringe la terra, Posidone sire,
fuori balzò dagli abissi del mare, e fe’ cuore agli Achivi.
Ei di Calcante assunse l'aspetto e la voce possente ;
e pria disse agli Aiaci, che eran da sé tutta furia :
« Voi due potete, Aiaci, salvare gli Achivi, se il cuore
non alla fuga orrenda, bensì volgerete all'offesa.
Nell'altre parti no, dei Troiani le mani gagliarde
io	non pavento, che a frotte passarono sopra il gran muro :

/*** End Page =5= ***/
/*** Page =6= ***/
50-79
CANTO XIII
5
eh’ ivi frenarli sapranno gli Achei dàlie belle gambiere ;
ma qui, pavento assai che ci debba toccare un malanno,
dove s'avanza questo furente, che pare una fiamoia,
Ettore, che si vanta figliuolo di Giove possente.
Cosi voi due potesse convincere alcuno dei Numi
a far fronte voi stessi da prodi, a incitar l'altra gente !
Spingerlo allor potreste lontan dalle rapide navi,
per quanto infuri, pure se Giove egli stesso lo incita ».
E, cosi detto, il Nume che cinge, che scuote la terra,
col suo bastone entrambi percosse, e di furia gagliarda
li empie’, leggeri i piedi ne rese, le mani, le membra.
Ed egli a volo surse, che sembrò sparviere veloce
che da un’altissima rupe scoscesa libratosi a volo,
giù, per cacciare un altro pennuto, si lancia nel piano.
Tal si spiccò da loro il Nume che scuote la terra.
E primo Aiace, figlio	veloce d’ Ilèo,	lo conobbe,
e volse al Telamonio	cosi la veloce parola :
« Aiace, uno dei Numi d'Olimpo, l'aspetto del vate
assunse, e ci ordinò di combattere presso le navi.
Non è costui Calcante, l'interprete saggio d’auspici :
le mosse ho conosciute bene io delle gambe e dei piedi,
quando è da noi partito : eh e facil conoscere i Numi.
E vedi, ora, anche a	me, nel fondo	del petto,	il	mio	cuore
s’agita più di prima,	per muovere a	guerra ed	a	zuffa,
fremere i piedi sotto mi sento, e le valide mani ».
Il Telamonio Aiace rispose con queste parole :
« Ed anche a me cosi, le mani che stringon la lancia
fremono, e l'ira mia si desta, ed entrambi i miei piedi
sento balzarmi sotto, m'invade desio d'affrontare
Ettore, ch’or senza tregua c' investe ; e sia pure da solo ».

/*** End Page =6= ***/
/*** Page =7= ***/
6
80-109
? Queste parole cosi scambiarono 1* uno con l’altro,
lieti per quell'ardore pugnace, ispirato dal Nume.
E dietro ad efesi, il Nume che scuote la terra, eccitava
gli Achei; che stavan presso le navi, a riprendere fiato.
Eran le membra loro fiaccate da orrenda stanchezza,
e li rodeva un cruccio nel cuore, vedendo i Troiani
ch’eran passati a frotte di là dalla grande muraglia:
lagrime ad essi dai cigli sgorgavano ; e più del malanno
non aspettavano scampo ; ma il Nume che scuote la terra,
agevolmente eccitò, movendo fra lor, le falangi.
A Teucro prima il Nume rivolse ed a Lèito il comando,
a Penelèo l'eroe, e a Di'piro insieme, a Toante,
a Merfone, ad Antiloco, esperti nel grido di guerra ;
e queste, ad eccitarli, rivolse parole veloci :
« Vergogna, Achei, novellini, ragazzi ! Se voi combatteste,
le nostre navi, certo ne sono, salvare potreste ;
ma se pensate invece la guerra schivare, e i suoi lutti,
ora è spuntato il di' che i Troiani vi debban fiaccare.
Ahi !, che prodigio strano questo è, ch’ora io debbo vedere
con questi occhi, che mai creduto possibile avrei,
che sulle nostre navi sarebbero giunti i Troiani,
simili un tempo a cerve fugaci, che preda nel bosco
divengon di pantere, di lupi e sciacalli, ché a caso
vanno fuggendo, ché imbelli sono esse, né sanno la zuffa.
Cosi prima i Troiani resister, sia pure un istante,
dei guerrieri achèi non potevano ai colpi e alla furia ;
ed or presso le navi combatton, lontano da Troia,
perché dappoco è il duce, perché la sua gente è infingarda
che seco lui contrasta, né vuole pugnare a difesa
delle veloci navi, ma cade su queste trafitta.

/*** End Page =7= ***/
/*** Page =8= ***/
110-139	CANTO XIII	,	.	7
/
Ebbene, anche se proprio la colpa di tutti i malanni
sopra Agamènnone cade, sul figlio possente d’Atrèo,
perché fece al veloce di Pèleo figlio un oltraggio,
non è concesso a noi per ciò trascurare la guerra.
Su’, procuriamo un rimedio ! Sanabile è il cuore dei prodi.
Bello non è che voi trascuriate la fiera battaglia,
quando i più forti siete del campo. Non io con un uomo
m’adirerei, che la pugna schivasse, se fosse un vigliacco ;
ma pieno è contro voi davvero di sdegno il mio cuore.
0 gente frolla, certo farete maggiore il malanno
con l'indolenza vostra ! Su' presto, pudore e vergogna
riscuota ognuno in cuore : ché fiera è la zuffa impegnata :
Ettore presso le navi combatte, guerriero gagliardo,
prode nell’ urlo di guerra, spezzata ha la porta e la sbarra «.
Con tali ordini, dunque, Posidone scosse gli Achivi.
E si disposero in due falangi vicine ad Aiace,
salde, che, neppur Marte, né Atena che i popoli scuote,
se fosser giunti, opporre potevano biasimo ; e 1' urto
d'Ettore e dei Troiani, qui scelti attendeano i più forti,
l’asta assiepando all’asta, lo scudo allo scudo proteso,
sicché scudo era a scudo puntello, elmo a elmo, uomo ad uomo ;
e si toccavan degli elmi criniti le lucide creste,
ad ogni mossa : tanto fitti erano, 1' uno su l’altro,
squassate eran le lance sporgenti dai pugni gagliardi,
e d’avanzare brama li ardea, d’appiccare la pugna.
E contro loro i Troiani cozzarono ; ed Ettore primo
correa, simile a masso che rotola giù da una rupe,
cui dalla somma vetta, con impeto d’acque infinito,
spinse un torrente, e i sostegni scalzò dell’ immane macigno :
vola a gran balzi in alto, rimbombano sotto le selve,

/*** End Page =8= ***/
/*** Page =9= ***/
ILIADE	140-169
e innanzi corre, e intoppo non trova, sinché giunge al piano,
e qui, per quanto grande sia pur la sua furia, s’arresta.
Ettore, similémente, sin qui, fatto aveva minaccia
che giunto al mare, ai legni, sarebbe, e alle navi d'Acaia,
strage menando ; ma poi che urtò nelle strette falangi,
stette, serrato ad esse di contro. E di contro, gli Achivi,
lui con le spade colpendo, col duplice taglio dell’asta,
lungi lo spinsero ; ed egli dove’, pur fremendo, ritrarsi.
E a sé chiamò, levando altissimo grido, i Troiani :
« Troiani, Liei, e voi, valenti a pugnare dappresso,
Dàrdani, state saldi : più a lungo gli Achei non potranno
reggere all’ urto mio, per quanto si stringano a torre :
sotto la lancia mia dovranno piegar, se alla zuffa
me sospingeva d’ Era lo sposo, che il primo è dei Numi ».
Questo dicendo, eccitò la furia, il valore d’ognuno.
Deifobo, figliuolo di Priamo, con piglio superbo
movea tra i primi, e innanzi reggeva librato lo scudo,
lieve sui pie’, che i passi movea dello scudo al riparo.
Lui Merióne tolse di mira con l’asta lucente,
e lo colpi nello scudo librato, di pelle di toro ;
né lo falli ; ma neppure potè’ traversarlo : la punta
della zagaglia lunga si ruppe assai prima. E lontano
dal corpo suo lo scudo Deifobo tenne, temendo
di Merióne guerriero la lancia ; e lontano l'eroe
si ritirò, fra le schiere dei suoi : ché gran cruccio lo ardeva
della vittoria perduta, dell'asta che franta gli s'era ;
ed alle tende e alle navi d'Acaia si volse, per tórre
una sua lunga lancia, che avea nella tenda lasciata.
E combattevano gli altri, né mai tregua aveva il frastuono.
E Teucro Telamonio per primo ivi uccise un campione,

/*** End Page =9= ***/
/*** Page =10= ***/
	1	
170-199	CANTO	XIII	i	9
Imbrio, di Mentore figlio, signore di molti cavalli.
Pria che giungessero i figli d'Acaia, abitava il Pedèo,
ed una figlia spuria di Priamo, Medesicasta
era sua moglie ; e quando poi giunser dei Danai le navi,
tornò di nuovo ad Ilio, distinto fra tutti i Troiani,
ed abitava con Priamo, che caro lo avea come un figlio.
Lui con la lunga lancia colpi Teucro sotto l’orecchio,
poi trasse il ferro ; e quello, giù cadde che un frassino parve,
che sulla vetta d’ un monte, visibile a tutti da lungi,
reclina al suol, recise dal bronzo, le tenere frondi :
cosi piombò, su lui rimbombarono l'armi di bronzo.
E Teucro si lanciò, che l’armi bramava predargli :
Ettore contro, mentre movea, gli vibrò la sua lancia ;
egli però, che vide, la punta di bronzo, per poco
giunse a schivare ; e trafisse la cuspide Anfinomo, figlio
d’Attorióne Cteàto, che a pugna moveva, nel seno :
cadde con un rimbombo, su lui rintronarono l'armi.
Ettore sùbito allora si lanciò, per trarre l’elmetto
bene adattato alle tempie, dal capo ad Anfinomo prode ;
ma mentre ei si lanciava, su lui l'asta lucida Aiace
vibrò ; ma non raggiunse le carni ; ché tutte nascoste
erano d'orrido bronzo : 1' umbone colpi dello scudo,
1’ urtò con la sua furia gagliarda ; e da entrambi i caduti
Ettore indietro cede', li trassero lungi gli Achivi.
Stichlo, dunque, e il divino Menèsteo, principi entrambi,
d'Ateniesi, portarono Anfimaco in mezzo agli Achivi.
Imbrio portato fu dagli Aiaci bramosi di pugne.
Simili a due leoni, che quando han rapito una capra
ai denti aspri dei cani, la portano via fra le macchie,
tra le mascelle stretta la tengon, sospesa dal suolo :

/*** End Page =10= ***/
/*** Page =11= ***/
IO	ILIADE	200-229
sospeso alto cosi tenendolo entrambi gli Aiaci,
l’armi predavano ; e il capo spiccato dal tenero collo,
il	figlio d’O'ilÈo, d’Anfimaco a far le vendette,
lo roteò,'lo scagliò fra le turbe, che parve una palla.
D' Ettore innanzi ai pie’ ruzzolò nella polvere. E allora,
tutto di fiero sdegno s’empie’ di Posldone il cuore,
pel suo nipote, ch’era caduto nell’orrida mischia ;
e i passi volse verso le tende e le navi d’Acaia,
cuore facendo ai Danai, nel lutto spingendo i Troiani.
Idomenèo s'imbatte' per primo nel Nume. Lasciato
da poco aveva un suo compagno, che giunto ferito
gli era da un colpo di punta nel pòplite, or or dalla zuffa.
L' avean gli amici addotto, l'aveva affidato l’eroe
ai medici : ora, verso la tenda moveva, ché brama
lo	ardeva ancor di pugne. E il Nume che scuote la terra,
gli disse, e avea la voce del figlio d'Andrèmo, Toante,
l'eroe che nell'eccelsa Calidone, e in tutta Pleurona
sugli Ètoli regnava, godeva d’onori divini :
« Idomenèo, che i Cretesi consigli, ove son le minacce
che contro Troia, un tempo, lanciavano i figli d'Acaia ? »
Idomenèo, dei Cretesi signore, cosi gli rispose :
« Sopra nessuno, adesso, Toante, ricade la colpa,
per quanto io so : ché bene sappiamo combattere tutti,
né alcuno è da codardo timore frenato, né lungi
sta per pigrizia dalla funesta battaglia ; ma questo
deve piacere certo che avvenga al possente Cronide,
che senza gloria, lungi soccombano d'Argo gli Achivi.
Ma via, giacché, Toante, tu ognor con intrepida fronte
bene eccitare sai, se svogliati li vedi, anche gli altri,
non ti stancare adesso, ma scuoti uno ad uno i compagni ».

/*** End Page =11= ***/
/*** Page =12= ***/
230-259
CANTO XIII
Il
E a lui cosi rispose il Nume che scuote la terra :
« Idomenèo, non possa tornare di Troia alla patria,
ma qui possa restare, ludibrio dei cani, quell’ uomo
che voglia in questo giorno, ritroso mostrarsi alla zuffa.
Su, dunque, impugna l’armi, vien qui, ché vogliamo all’assalto
muovere insieme, se rechi vantaggio questo essere in due:
vale la forza unita di gente, sia pure dappoco ;
e noi, pure coi forti sappiamo affrontare la zuffa ».
Disse ; e di nuovo il Dio si avviò fra il travaglio di morte.
E Idomenèo, poiché fu giunto alla solida tenda,
cinse alle membra l'armi sue belle, impugnò due zagaglie,
e mosse, che pareva la folgore, quando il Cronfde,
strettala in pugno, la squassa dai picchi fulgenti d’Olimpo,
segno del Nume ai mortali : ben lunge ne brillano i raggi.
Cosi fulgeva il bronzo sul petto all’eroe che correva.
E Merióne incontro gli giunse, il suo prode scudiero,
presso alla tenda ancora : veniva a cercare la lancia.
Idomenèo gagliardo, cosi la parola gli volse :
« 0 Merióne, figlio veloce di Mòlo, diletto
fra tutti, a che qui vieni, lasciando la guerra e la zuffa?
Ferito sei tu forse, ti ambascia la punta d’ un dardo,
oppur qualche messaggio sei giunto a recarmi? Ma io
restar qui nella tenda non voglio, anzi correre a lotta ».
E a lui queste parole Merióne saggio rivolse.
« Idomenèo, dei Cretesi dall’arme di bronzo signore,
vengo, se mai nella tenda ti fosse rimasta una lancia :
io	prender la vorrei : ché quella che or ora impugnavo,
quando lo scudo colpii del superbo Deifobo, ruppi >’.
Idomenèo, dei Cretesi signore, cosi gli rispose :
« Lande, se tu ne vuoi, non una ne trovi, ma venti,

/*** End Page =12= ***/
/*** Page =13= ***/
12
ILIADE
260-289
dentro la tenda mia. poggiate ai lucenti sostegni :
lancie troiane sono, predate agli uccisi : ché io
non soglio nc*, mi pare, combatter lontano ai nemici :
lancie però qui sono, qui scudi coperti di borchie,
elmi e corazze sono che spandono vivo fulgore ».
E a lui queste parole rispose Merióne saggio :
« Ho molte spoglie anch’ io di Teucri, vicino alla nave,
dentro la tenda mia ; ma troppo mi sono lontane :
ché neppure io, ti dico, dimentico son del valore,
ma nella zuffa, dove si provano gli uomini, saldo
io	sto fra i primi, quando si leva la furia di guerra.
Potrò sfuggire, quando combatto, a qualcun degli Achivi;
ma tu con gli occhi tuoi, mi credo, hai dovuto vedermi».
E Idomenèo, dei Cretesi signore, cosi gli rispose :
« Il tuo valore, qual sia, lo so bene : perché lo rammenti ?
Se ci adunassimo, quanti più prodi siam qui, presso i legni,
in un agguato, dove più brilla il valor della gente —
ché qui si scorge bene qual uomo sia prode, qual vile,
ch'or d' un colore, or d’ un altro il viso del vile si tinge,
né in seno il cuor gli regge cosi ch’egli fermo rimanga,
ma si rannicchia, ed ora su 1' uno dei piedi si poggia,
ora sull’altro, e il cuore gli batte nel seno a gran colpi,
ché si figura già la morte, e gli stridono i denti ;
ma non si muta il colore del prode, né troppo ei si turba,
poi che il suo posto occupò nell’agguato dei forti, ed augurio
fa di mischiarsi prima che sia nella lotta funesta — :
neppure qui potrebbe veruno la forza e il coraggio
tuo biasimare : ché pure se fossi trafitto o colpito,
non sulla nuca il colpo cadrebbe, non già su la schiena,
anzi sul petto tuo dovrebbe incontrarti, nel ventre.

/*** End Page =13= ***/
/*** Page =14= ***/
290-319
CANTO XIII
13
*
mentre ti scagli dove s’accostano primi i più forti.
Ma non restiamo, come se fossimo sciocchi, a far ciance,
ché contro noi non arda taluno di sdegno superbo :
entra, su via, nella tenda, e scegli una lancia ben salda ».
Si disse. E pari a Marte feroce, balzò Merióne
entro la tenda, e prese un’asta di bronzo, e su Torme
d’ Idomenèo si mise : ché molto anelava alla pugna.
Come si lancia Marte, che gli uomini stermina, a zuffa,
e lui segue Terrore, l'intrepido e forte suo figlio,
che nei guerrieri infonde, per quanto sian prodi, sgomento :
muovono a campo entrambi da Tracia, a pugnar tra gli Efxri
oppure in mezzo ai Flegi magnanimi : ascolto ad entrambi
dare non sanno ; e a questi concedono o a quelli la gloria :
tali Merióne ed Idomenèo, condottieri di genti,
tutti recinti di bronzo fulgente, movevano a lotta.
E Merióne, primo còsi favellava al compagno :
« Da qual parte ti vuoi, Deucalide, cacciar ne la zuffa?
Forse alla destra di tutto l’esercito, oppure nel mezzo,
o non piuttosto a manca ? ché qui, più che altrove, mi credo,
sopra i chiomati Achei svantaggiosa s'aggrava la guerra».
Idomenèo, signore di Creta, cosi gli rispose :
« Altri guerrieri prodi difendon le navi nel mezzo :
gli Aiaci prodi, e Teucro, che supera tutti gli Achivi
nel saettare, ed è pure valente a pugnar fronte a fronte.
Per quanto Ettore sia gagliardo fra tutti, per quanto
impetuoso, il figlio di Priamo, sapranno frenarlo :
arduo per lui sarà, per quanto assetato di zuffe,
vincer la loro furia guerriera e le indomite mani,
e dar fuoco alle navi. A men che il Cronide egli stesso
gittar sopra le navi non voglia una fiaccola accesa ;

/*** End Page =14= ***/
